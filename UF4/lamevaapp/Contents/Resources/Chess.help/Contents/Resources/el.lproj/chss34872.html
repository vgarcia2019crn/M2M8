<html lang="el" xml:lang="el"><head><meta http-equiv="Content-Type" content="text/html; charset=UTF-8"></meta><title>Βοήθεια για το Σκάκι</title><link rel="Index" href="index.html"></link><meta name="description" content="Παίξτε σκάκι με αντίπαλο το Mac σας."></meta><meta name="keywords" content="Σκάκι, παιχνίδια, παίξιμο σκακιού, προσαρμογή σκακιού"></meta><meta name="robots" content="index"></meta></head><body id="chss34872" dir="ltr" class="landing"><a name="chss34872"></a><img class="topicIcon" src="../GlobalArt/AppIconDefault_Chess.png" alt="" height="30" width="30"></img><h1>Βοήθεια για το Σκάκι</h1><p class="Para">Για να παίξετε σκάκι με αντίπαλο το Mac σας, επιλέξτε «Παιχνίδι» &gt; «Νέο».</p><p class="Para"><a href="x-help-script://com.apple.machelp/scpt/OpnAppBndID.scpt?open,com.apple.Chess" class="URL">Άνοιγμα του Σκακιού για μένα</a></p><ul class="ListDescriptor"><li class="Item"><p class="Description"><span class="Term">Λήψη υποδείξεων: </span>Επιλέξετε «Κινήσεις» &gt; «Εμφάνιση υπόδειξης». Ένα βέλος δείχνει τη θέση όπου πρέπει να μετακινήσετε το κομμάτι. Εάν το επίπεδο δυσκολίας έχει οριστεί σε «Γρηγορότερα», οι υποδείξεις δεν είναι διαθέσιμες.</p></li><li class="Item"><p class="Description"><span class="Term">Αναίρεση κίνησης: </span>Επιλέξτε «Κινήσεις» &gt; «Αναίρεση κίνησης» για κάθε κίνηση που θέλετε να αναιρέσετε.</p></li><li class="Item"><p class="Description"><span class="Term">Εμφάνιση κινήσεων: </span>Επιλέξτε «Κινήσεις» &gt; «Εμφάνιση τελευταίας κίνησης». Ένα βέλος δείχνει από την αρχική θέση του κομματιού προς τη θέση στην οποία μετακινήθηκε. Για να δείτε όλες τις κινήσεις που έχουν γίνει κατά τη διάρκεια ενός παιχνιδιού, επιλέξτε «Κινήσεις» &gt; «Αρχείο καταγραφής παιχνιδιού».</p></li><li class="Item"><p class="Description"><span class="Term">Αλλαγή της εμφάνισης ενός παιχνιδιού: </span>Επιλέξτε «Σκάκι» &gt; «Προτιμήσεις» και μετά επιλέξτε ένα στιλ για τη σκακιέρα και τα κομμάτια.</p></li><li class="Item"><p class="Description"><span class="Term">Καθορισμός του επιπέδου δυσκολίας: </span>Επιλέξτε «Σκάκι» &gt; «Προτιμήσεις» και μετά σύρετε το ρυθμιστικό προς τα στοιχεία «Γρηγορότερα» ή «Πιο δυνατά» για να μειώσετε ή να αυξήσετε τη δυσκολία.</p></li><li class="Item"><p class="Description"><span class="Term">Ακρόαση εκφωνούμενων κινήσεων: </span>Επιλέξτε «Σκάκι» &gt; «Προτιμήσεις», επιλέξτε τα πλαίσια επιλογής για τις κινήσεις που θέλετε να εκφωνούνται και μετά επιλέξτε τις φωνές.</p></li><li class="Item"><p class="Description"><span class="Term">Αλλαγή της γωνίας προβολής της σκακιέρας: </span>Κάντε κλικ και κρατήστε πατημένη μια γωνία της σκακιέρας και μετά προσαρμόστε τη γωνία προβολής χρησιμοποιώντας το ποντίκι ή την επιφάνεια αφής σας.</p></li><li class="Item"><p class="Description"><span class="Term">Χρήση εκφωνούμενων εντολών: </span>Για να χρησιμοποιήσετε εκφωνούμενες εντολές, πρέπει πρώτα να <a href="help:anchor='mh40769' bookID='com.apple.machelp'" class="URL">ενεργοποιήσετε τη Βελτιωμένη υπαγόρευση</a>, μετά να επιλέξετε «Σκάκι» &gt; «Προτιμήσεις» και μετά να επιλέξετε «Να επιτρέπεται στον παίκτη να εκφωνεί κινήσεις». Όταν εμφανιστεί το παράθυρο «Υπαγόρευση», πατήστε το πλήκτρο συντόμευσης (το πλήκτρο που επιλέξατε όταν ενεργοποιήσατε τη Βελτιωμένη υπαγόρευση) και εκφωνήστε μια εντολή. Προσπαθήστε να μη διστάσετε ενώ την εκφωνείτε.</p></li></ul><p class="Para">Μπορείτε να χρησιμοποιήσετε εκφωνούμενες εντολές για τις ακόλουθες ενέργειες:</p><table type="Multicolumn" aria-label="" class="Table column2 unbalanced"><thead><tr class="TableHeadingRow"><th class="TableCell"><p class="TableHead">Ενέργεια</p></th><th class="TableCell"><p class="TableHead">Παράδειγμα εκφωνούμενης εντολής</p></th></tr></thead><tr class="TableRow"><td class="TableCell"><p class="Para">Μετακίνηση κομματιού</p></td><td class="TableCell"><p class="Para">«Pawn e2 to e4»</p></td></tr><tr class="TableRow"><td class="TableCell"><p class="Para">Αιχμαλώτιση κομματιού</p></td><td class="TableCell"><p class="Para">«Pawn e5 takes f6»</p></td></tr><tr class="TableRow"><td class="TableCell"><p class="Para">Προσθήκη κομματιού</p></td><td class="TableCell"><p class="Para">«Drop bishop at g4» (μόνο για παιχνίδια Crazyhouse)</p></td></tr><tr class="TableRow"><td class="TableCell"><p class="Para">Προαγωγή πιονιού</p></td><td class="TableCell"><p class="Para">«Pawn e7 to e8 promoting to queen»</p></td></tr><tr class="TableRow"><td class="TableCell"><p class="Para">Ροκέ</p></td><td class="TableCell"><p class="Para">«Castle kingside» ή «Castle queenside»</p></td></tr><tr class="TableRow"><td class="TableCell"><p class="Para">Αναίρεση κίνησης</p></td><td class="TableCell"><p class="Para">«Take back move»</p></td></tr></table><p class="Para"><a href="help:anchor='mh43558' bookID='com.apple.machelp'" class="URL">Λήψη επιπρόσθετης βοήθειας για το Mac σας</a></p></body></html>